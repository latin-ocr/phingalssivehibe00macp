121ss. 1. swE HIBERNIA LIBERATA. 65

Ceu fragor aethereUS, verni praenuncius imbris.
Erinis exsurgat pubes, assueta triumphis
Nobilibus3 fortisque cohors se se explicet omnis,
Concita procursu rapido, per aperta locorum,
Solis uti fulgor volat alto culmine montis, 180
Cum pluvias torquent ventorum flamina nubes,
Morveniaeque gemunt ingenti robore quercus.

Heus ! ubi nunc terni comites, ubi rebus in arctis
Spes et praesidium? Quid te, pulcherrime Cabad,
Distinet? O praestans animi Duchomer in armiS‚ 1 85
Te quaenam tenuere morae? men deseris eheu,
Fera, cum tumeat circum me concitus anmiS‚
Exultans animis inter convivia princeps
Inclyte, virque omni fortis discrimine rerum !
Galmare num properas, Rossae fidissima proles, 190
Qualis capreolus, cervusve per avia montis?
Rossaide‚ salve Ῐ tristi quid corde volutas?

Dicam equidem, Cuchullin, ait: Cabada sepultum
Bis bini signant Lapides3 Duchomera terrae
Ipse dedi. Tenebris tumuloque recondite, Cabad, 195
Solis uti fulgor, jactus sub colle, nitebas 3
Tu belli, Duchomer, eras modo turbida nubes,
Obsita fulminibus; caeco te rupis in antro

Somnus habet longus, virgo pulcherrima, Murna.

