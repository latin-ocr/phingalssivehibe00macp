ΜΒ. 1. SIVE HIBERNIA LIBERATA. 83

Cum Sol est coelo, virides cum despicit agros,
Umbraque radit iter clivis, zephyrique tepescunt,
Nunc age, Phoenaide, leni nunc pollice nervos 585
Argutos pulsa3 Bragellam concine, nympham
Pectore candenti, nympham, Dunscacidis aedes
Luce serenantem vultus oculisque benignis,
Quam tenuit populis ducibusque habitata superbis
Insula, cum memet dederim sub littore vento 3 589
Quamque mihi, decoris primaevo flore virentem,
Moribus et facilem, sociavit foedus amoris.

E scopulo nunquid vultum protendis honestum,
Sicubi prospicias summo mea carbasa ponto?
Te fallit pietas3 solam namque aspicis undam: 594
Spumeus haud fluctus ratis est, quam tota requiris.
Tu modo cede loco: nox est ; tua tempora circum
Aura fremit montis rigidi. Non ipse revertar,
Dum saevus belli campo subsederit aestus.
Fortia ³¹⁶ dic, fortis Connal ; quam corde recepi,
Mente abigaS, oro, generatam sanguine regum, 600
Egregiam forma sponsam flavisque capillis,
Sorglani sobolem, fama super aethera noti.

Inde bonus Connal: sylvam custodia solers
Occupet, ac caveat ne quid meditentur iniquum

ὃ* Nota l.

