144 PHINGALEIS, ΜΒ. iv,

Regis ad imperium, magna ter voce vocantis.
Quippe alacres una senserunt pectore motUS‚ 155
Cum ducis excelsi telisque insignis acutis
Excepere sonos. Illum nam in bella sequentes
Devenere domum fama spoliisque superbi.
Phingalidae lecti, mediis quos Selma procellis
Edidit, ad pugnas et funera mille virorum 160
Ite, inquit3 tumuloque sedens, ego praelia belli
Despiciam3 telumque meum vos pone sequetur,
Si quid vestra salus poscat, vel casus iniquus.
At, prout ipse reor, nullum quaeretur in usum,
Dum stet Morniwles, loricamque aptet ahenam
Forti bellator dextra, ductorque phalangum, 166
Omnia carminibus vatum per saecla canendus.
Vos, almi proceres, defuncti corpore dudum,
Quique inter nebulas liquidis equitatis in auris,
Examines quicunque ruent certamine, nostros 170
Excipite heroas⁷ celsamque adducite Cromlam3
Inde per aequoreos patrio vos, flamina⁷ fluctus
Convectate solo. Mentem per somnia visi,
Obsideant‚ oro, molli quum pace quiescam.
I, Follane; puer fuscis i crinibus, Oscar3 175
Nobilis i juvenis, loricam indute rigentem,

Roena„ Novum vobis gliscat sub pectore robur.

