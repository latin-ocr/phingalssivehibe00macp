ΜΒ. 11. SIVE HIBERNIA LIBERATA. 105

Quandoquidem coeli jucundo lumine et auris
Nudaram juvenem, quo non mihi charior ullus.
Tum solitus Carril modulari flebile carmen 415
Talia dicta dedit: riguae dux Phallidis acer,
Quique ornas currum, jam non ornaris ab illo,
Triste refers : animoque subit, quod tarda vetustas
Protulit in medium. Tacitis labentibus annis,
Comalis increpuit nomen memorabile fama: 420
Sed, licet infelix telo mactasset amicam
Dimidiumque animae, multo sublimis honore
Ex acie rediit victor pugnisque cruentis.
Is fuit Albineus princeps, centumque jugorum
Regnator ·, cervique illius mille bibebant 425
Flumina3 latrabat centum sub cotibus altis
Turba canum; roseo fulgebat in ore juventus,
Miscebatque manus bellum, stragemque ciebat
Heroum. Toto nympham sub corde recepit,
Nomine Galvinam, spoliis paterisque superbi, 430
Conloci sobolem, qua non formosior usquam.
Virgineos inter coetus namque ipsa refulsit,
Sicut Sol coelo: corvi vel nigrior alis
Ludebat crinis per candida colla, citorum
Vis ibat catulfim sub littore; montibus arcus 435
Stridebat3 posuit mens uno Comale sedem.

