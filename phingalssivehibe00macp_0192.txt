188 PHINGALEIS, LIB. vr.

Cumque. meus fureret gladius, tibi parcere norat,

Quamvis ingentes animo exarsere dolores.

Si certare juvet, dabitur committere pugnas,

Quas posuit Lochlin‚ queis Trenmor victor abivit:

Inde domum parta referes vestigia. fama,

Monte velut Solis condit se lucidus orbis. 160
Non ego⁷ tum Suaren, tecum, rex inclyte gentis

Morveniae, cui nec multis in millibus unus

Par est, certabo. Patris te limine vidi 3

Nec mihi tunc aetas multos adduxerat annos; 164

Versabamque animo, memini, quo tempore possem

Phingalis in morem validi consurgere in ensem

Sublatum 3 manibusque manus sub Malmore quon-

dam

Miscuimus, postquam, spumosa per aequora vectus,

Successi Selmae dapibus paterisque refertis 169

Hospes Hyperboreus. Ventura in saecula mittent

Qui fuerit victor deducto carmine vates.

Hoc etenim fama multis memoratur in oris

Certamen. Plures delatae Lochline naves

Abducta squalent turba, perque aequora Lenae

Demessa gladio: tibi, Phingal, munera sunto3 17 5

Aeternumque fave magno mihi foedere junctus

Communi nobis Lochlin sub lege prematur.

