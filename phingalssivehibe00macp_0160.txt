156 PHINGALEIS‚ ΜΒ. IV.

Phingala sub coelum victorem laudibus effer.
Huic da Cabadis gladium, spoliare vetustos
Assuetum proceres. Quoniam victoria fugit,
Haud gestare decet Cuchullina tela parentum. 444
Vos, vitae tenues, colitis quae devia Cromlae,
Magnanimum heroum ManeS, jam luce carentum,
Este mihi comites curis ingentibus aegro:
Vos, oro, vestris me compellate susurris
Saxa per a'e’rii montis caecasque cavernas.
Ceu sidus, micui, sicut, quas flamina pulsant 455
Mane, jugis abeunt nebulae, mea cessit in auras
Inclyta fama loco. Mecum de fortibus armis
Mitte loqui, Connal: non me vaga carmina dicent.
Hinc per turbineam solus suspiria Cromlam
Nocte dieque traham luctU, dum vita manebit. 460
Ne, Bragella, meum cessa deflere profundis
Demersum tenebris nomen : certamine victus

Non patrios fines, non te, lux alma, revisam.

